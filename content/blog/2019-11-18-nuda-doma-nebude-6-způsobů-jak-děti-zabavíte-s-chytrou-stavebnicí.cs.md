---
title: 'Nuda doma nebude: 6 způsobů, jak děti zabavíte s chytrou stavebnicí'
draft: true
date: 2019-11-18T19:54:14.379Z
description: >-
  I čas u počítače mohou děti strávit duchaplně. Máme pro vás tipy na 6 aktivit
  se stavebnicí BigClown, která děti zabaví a ještě se u toho něco naučí.
image_preview: >-
  https://res.cloudinary.com/lukasfabik/image/upload/v1574107276/blog/things-to-do-with-kids-at-home/image2.png
image_main: >-
  https://res.cloudinary.com/lukasfabik/image/upload/v1574107276/blog/things-to-do-with-kids-at-home/image2.png
author: alan_fabik
---
{{< perex >}}
**Konečně přišel víkend. Jenže počasí má zrovna škodolibou náladu a za okny prší tak, že byste ani mycí houbu nevyhnali ven. Místo výletu nebo skotačení na zahradě si tak děti budou muset najít jiný program. Díky kreativní hračce BigClown nebudou zlobit a ještě se u toho něco naučí**
{{< /perex >}}

Se stavebnicí BigClown se vaše děti zábavnou formou naučí stavět a vyrábět vlastní zařízení na principu **chytré domácnosti**. Jde o ideální odrazový můstek do **světa programování** a moderních technologií obecně. Jaké vynálezy děti vytvoří, je jen na jejich kreativitě a fantazii.

## Vynálezy aneb co si váš špunt sestrojí sám

S krabičkou BigClown vytvoří děti plně funkční chytrá zařízení, jako je domovní zvonek, chytrý teploměr nebo detektor zlodějů. Kromě nich ale sestrojí i takřka magické artefakty – například **věšteckou kouli**. 

Tahle vychytávka je v hračkářstvích známá jako **magic 8-ball** – položíte jí otázku, zatřepete s ní a ona vám náhodně vybere jednu z možných odpovědí. To přijde vhod, když se třeba prcek nemůže rozhodnout, zda si dá jahodovou, nebo meruňkovou marmeládu.

[Návod na sestrojení věštecké koule najdete zde](https://www.bigclown.com/cs/projects/vestecka-koule/). 

Teď ale k něčemu ryze praktickému. Máte-li doma čtyřnohého chlupáče, může mu prcek pomocí stavebnice BigClown sestrojit **hlídač teploty** do boudy nebo do pelíšku – BigClown krabička má v sobě totiž vestavěný **teploměr**. Malý vynálezce ji naprogramuje tak, aby mu na počítači ukazovala aktuální teplotu z psí boudy. Má tam hafan ukrutnou zimu? Pusťte ho dovnitř!

[Měřič do boudy si vaše dítě sestrojí podle jednoduchého návodu](https://www.bigclown.com/cs/projects/hlidac-teploty-psi-boudy/). 

![měřič teploty v boudě](https://res.cloudinary.com/lukasfabik/image/upload/v1574107276/blog/things-to-do-with-kids-at-home/image2.png)

## Hry aneb jak se děti zabaví se sourozenci

S BigClownem si vaše děti **zahrají na nebojácné dobrodruhy**. Z krabičky po pár minutách programování vytvoří **přenosný detektor mrazu a horka**, se kterým najdou nejchladnější nebo nejteplejší místo v domě. Zasoutěží si mezi sebou, a až přijde ten největší mráz, budou vědět, v které místnosti jim bude největší teplo.

[Hru na detektivy tepla si naprogramují podle tohoto návodu](https://www.bigclown.com/cs/projects/nejteplejsi-nejchladnejsi-misto/). 

Déšť, bouřky a chumelenice za oknem vytvoří doma pořádně dramatickou atmosféru. To jsou ideální podmínky pro to, aby se z vašich dětí stali **tajemní mistři kung-fu**. Krabička BigClown má v sobě **akcelerometr**, a proto pozná, že se s ní hýbe.

Děti si krabičku naprogramují tak, aby jim měřila, jak dlouho vydrží nehnutě stát a mohou spolu začít soupeřit. Položí si krabičku na hlavu, na záda nebo třeba na zápěstí a brzy se ukáže, kdo je kung-fu mistr.

[Hru na kung-fu mistry si děti sestrojí a naprogramují podle našeho návodu](https://www.bigclown.com/cs/projects/kung-fu-mastr/). 

![hra na kung fu mistry](https://res.cloudinary.com/lukasfabik/image/upload/v1574107276/blog/things-to-do-with-kids-at-home/image1.png)

## Vylepšení domácnosti aneb v čem vám děti můžou doma pomoci

S krabičkou BigClown spolu vytvoříte **chytré zařízení ze všeho, co máte kolem sebe** – z židle, ponožky nebo třeba plyšového medvěda. A vaši **pračku naučí nové triky**. Děti krabičku naprogramují tak, aby rozpoznala, kdy pračka doprala, a pošle vám o tom zprávu na mobil nebo na počítač. Takže už žádné zapomenuté várky.

[Přístroj pro vytvoření chytré pračky s dětmi sestrojíte podle tohoto návodu](https://www.bigclown.com/cs/projects/chytra-pracka/). 

Znáte to, uvaříte oběd a marně děti voláte, protože sedí se sluchátky u počítače. Sestrojte společně chytré zařízení, které vám tenhle problém vyřeší. Když stisknete tlačítko na krabičce, **přijde dětem notifikace** na mobil, že oběd už je hotový. A tenhle úžasný vynález společně vyrobíte a naprogramujete za pár minut.

[Tuhle obědovou vábničku na děti sestrojíte podle jednoduchého návodu](https://www.bigclown.com/cs/projects/tlacitko-pro-rodice/). 

![projekt chytrá pračka](https://res.cloudinary.com/lukasfabik/image/upload/v1574107276/blog/things-to-do-with-kids-at-home/image3.png)

Ke všem zmíněným hrám dětem vystačí základní sada **BigClown Starter Kit**. Pořiďte ho svým dětem a vyšlete je na dráhu technologických mágů a velkých programátorů.

[BigClown Starter Kit pořídíte dětem v našem e-shopu](https://obchod.bigclown.cz/starter-kit/).
