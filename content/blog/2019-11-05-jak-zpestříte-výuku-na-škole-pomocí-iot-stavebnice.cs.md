---
title: Jak zpestříte výuku na škole? Pomocí IoT stavebnice
draft: true
date: 2019-11-05T13:44:47.132Z
description: >-
  Oživte dětem výuku fyziky, informatiky nebo biologie pomocí IoT stavebnice, se
  kterou si naprogramují vlastní chytrá zařízení. Poradíme vám, jak na to.
image_preview: >-
  https://res.cloudinary.com/lukasfabik/image/upload/v1571910303/blog/vyuka-digitalnich-dovednosti.jpg
image_main: >-
  https://res.cloudinary.com/lukasfabik/image/upload/v1571910303/blog/vyuka-digitalnich-dovednosti.jpg
author: lukas_fabik
---
{{< perex >}}

Probudit v žácích zájem o probíranou látku je sisyfovský úděl každého učitele. Nejsnazší cestou je ukázat dětem zábavnou formou, jak jev funguje v praxi. To učitelům umožní IoT stavebnice BigClown – studenti s ní snadno postaví chytrá zařízení na měření odstředivé síly, tlaku, CO2 nebo teploty. Přečtěte si tipy pro učitele, jak pomocí moderní technologie zpestřit výuku informatiky, fyziky, biologie nebo třeba tělocviku.

{{< perex >}}

Pomocí [IoT stavebnice BigClown](https://www.bigclown.com/cs/education/) si žáci poskládají a naprogramují hardware, se kterým **vytvoří projekty na principu chytré domácnosti**. Nepotřebují k tomu přitom žádné znalosti programování – stavebnice slouží jako odrazový můstek do světa technologií. 

IoT kit proto představuje pro učitele mocný nástroj. Už se nemusí trápit, jak o učivo probudit zájem. Navíc nejde jenom o látku z informatiky – s IoT kitem představí dětem základní principy atmosférického tlaku i **učitel fyziky, který v životě nenaprogramoval jediný řádek kódu**. Navíc díky krabičce podpoříte přesah mezi předměty a zkombinujete například biologii s informatikou.

<fotka z výuky>

# IoT technologie ve výuce fyziky

Stavebnice BigClown umožňuje komukoliv sestrojit chytré zařízení pro **měření hned několika fyzikálních veličin**. Žákům tak můžete v praxi ukázat, jak funguje například 

* teplota vzduchu,
* atmosférický tlak,
* světlo 
* nebo odstředivá síla.

Každý [BigClown Iot Kit](https://www.bigclown.com/cs/kits/) má v sobě modul pro měření teploty. Krabičku propojíte s počítačem a ve volně dostupném programu [BigClown Playground](https://www.bigclown.com/cs/academy/co-je-to-bigclown-playground/) **se okamžitě zobrazí teplota ve třídě a její změny**. Vaši svěřenci tak mohou s teplotou experimentovat a v praxi si ověřit, jak funguje. Zjistí, co se stane, když krabičku vloží do mrazáku, fouknou do ní nebo ji postaví pod svítící žárovku. 

Pomocí [Climate Monitor kitu](https://www.bigclown.com/cs/kits/climate-monitor/) studenti stejným principem změří například i **světelnost nebo atmosferický tlak**. S krabičkou tak můžete v hodině fyziky zajít ven nebo do laboratoře a měřit veličiny v různých podmínkách.

A jakmile přijde řeč na **odstředivou sílu**, žáci si pomocí [našeho návodu](https://www.bigclown.com/cs/projects/highest-centrifugal-force/) vytvoří inteligentní káču. Jednoduchý program promění krabičku ve hru, při které děti soupeří, kdo krabičku roztočí po nejdelší dobu. Čas točení krabička zaznamená pomocí **vestavěného akcelerometru** a na počítači se zobrazí rekord, který musí další soutěžící překonat. Prostě nefalšovaná škola hrou.

<fotka z výuky>

# IoT technologie ve výuce biologie

Vysvětlit žákům princip oxidu uhličitého tak, aby neskončil jen jako pár nudných řádků v sešitě, může být fuška. Pokud si ale na pomoc přizvete stavebnici [CO2 Monitor Kit](https://www.bigclown.com/cs/kits/co2-monitor/), **ukážete jim, jak se oxid uhličitý projevuje v praxi**. Po připojení k počítači zobrazí krabička aktuální míru CO2 v okolí. Jako učitel tak dětem snadno ukážete, jak se míra oxidu uhličitého **mění například po otevření oken** ve vydýchané třídě nebo venku před školou oproti interiéru.

S CO2 Monitor Kitem žáci změří také **teplotu, vlhkost vzduchu a atmosférický tlak**, takže kromě biologie přijde vhod i ve fyzice. A mimo hodiny ho využijete čistě jako **detektor hladiny CO2**, abyste zjistili, zda mají děti pro studium ideální prostředí a kdy potřebují více čistého vzduchu. Díky tomu se budou na hodinách lépe soustředit.

# IoT technologie ve výuce informatiky

Zájem o programování ve svých svěřencích nejrychleji vzbudíte, když je **necháte vytvořit vlastní projekt.** Může to být webová stránka, počítačová hra nebo díky BigClown IoT kitu vlastní chytré zařízení. Vlastnoručně si **sestaví hardware a naprogramují jeho funkce**. Provedou to v programu BigClown Playground, který používá jednoduchý programovací jazyk [Node-Red](https://www.bigclown.com/cs/academy/co-je-node-red/).

Ten funguje na **flow-based principu**. Děti na volnou plochu uprostřed obrazovky přetahují nody (uzly s příkazy), které vzájemně spojují (nemusí kód psát ručně). Díky tomu pochopí základní principy programování v praxi a hned z krabičky **vytvoří reálná zařízení z běžného života** jako například domovní zvonek nebo detektor pohybu.

Pro začínající programátory jsme jako inspiraci připravili spoustu projektů **s podrobnými návody**, pomoci kterých si sestaví a naprogramují různé vynálezy. Můžete podle nich programovat i přímo ve výuce.

<https://www.bigclown.com/cs/projects/>

<fotka z výuky>

# IoT technologie ve výuce tělocviku

BigClown IoT kit využijí učitelé nejen v technických a přírodovědných předmětech, ale například i v tělocviku. Chcete-li dětem hodinu tělocviku zpestřit a **probudit v nich soutěživého ducha**, podívejte se na [tenhle projekt](https://www.bigclown.com/cs/projects/kung-fu-mastr/).

Žáci krabičku podle návodu naprogramují a pak mohou soutěžit, jak dlouho **vydrží nehnutě v jedné poloze**. Můžete jim například v kliku nebo planku položit krabičku na záda a na počítači se zobrazí počet vteřin bez pohnutí. Postupně pak soupeří o to, **kdo překoná rekord**.

Do IoT kitu můžete naprogramovat i další **hry a soutěže do tělocviku**. Pokud například položíte krabičku na konec opičí dráhy, studenti po doběhnutí stisknou tlačítko a jejich čas se vám odešle do počítače nebo mobilu.

Staňte se také učitelem budoucnosti a podpořte zájem dětí o nové technologie

<https://www.bigclown.com/cs/education/>
