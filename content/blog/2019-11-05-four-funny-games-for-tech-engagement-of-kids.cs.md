---
title: '4 zábavné hry, které v dětech vzbudí zájem o technologie'
draft: false
date: 2019-11-05T16:58:20.200Z
description: >-
  Se stavebnicí BigClown si děti naprogramují jednoduché hry, které je zabaví na
  dlouhá odpoledne. Přečtěte si 4 tipy na zábavné aktivity pro malé i velké
  děti.
image_preview: >-
  https://res.cloudinary.com/lukasfabik/image/upload/v1572973839/blog/Gift-for12-year-old-boy/image4.png
image_main: >-
  https://res.cloudinary.com/lukasfabik/image/upload/v1572007998/blog/iot-course_full.png
author: lukas_fabik
---
{{< perex >}}

Legendární heslo „škola hrou” dnes platí stejně dobře, jako když ho Komenský vypustil do světa. Chcete-li v dětech vzbudit zájem o technologie, programování a obory zítřka, nejsnazší cestou jsou právě hry. Představíme vám čtyři jednoduché hry, u kterých se děti zabaví s BigClown IoT kitem – chytrou krabičkou, díky níž ovládnou svět kolem sebe.

{{< /perex >}}

Každý profesionál ve svém oboru **musel někde začít**. Dnešní šéfkuchaři kdysi s mámou váleli těsto, grafici kreslili voskovkami jednorožce a byznysmeni kupovali fiktivní hotely na herní ploše Monopoly. Dnešní **programátoři a technologičtí inovátoři** si zase na přelomu století tvořili jednoduché počítačové hry nebo skládali obvody tak, aby se na jejich konci rozsvítila žárovka. A jakmile se úspěšně rozsvítila, následoval výbuch radosti a nadšení.

Dnes to mají budoucí programátoři a programátorky jednodušší než kdy dřív. Díky [IoT kitu BigClown](https://obchod.bigclown.cz/starter-kit/) si snadno poskládají a naprogramují hardware, se kterým vytvoří **působivé projekty na principu chytré domácnosti**, i když jsou teprve na základní škole. I proto představuje BigClown ideální dárek pro kluky a holky okolo 12 let.

V BigClownu však kromě užitečných přístrojů do domácnosti, jako je teploměr do psí boudy, alarm proti zlodějům nebo domovní zvonek, vytvoří i ryze **zábavné hry**, u kterých se s kamarády pobaví. Představíme vám **čtyři z nich**.

## Hra č. 1: Chytrá káča aneb kdo má největší odstředivou sílu

![chytrá káča](https://res.cloudinary.com/lukasfabik/image/upload/v1572973820/blog/Gift-for12-year-old-boy/image1.png)

Kdo by neznal káču. Jednoduchá dřevěná hračka pro malé děti, která se dokáže překvapivě dlouho **točit na místě**. Co se ale stane, když káču propojíte s technologiemi 21. století?

Součástí BigClown krabičky je **akcelerometr** – snímač, který rozpozná, v jaké je krabička poloze nebo jak dlouho je v pohybu. Děti si tedy krabičku naprogramují tak, aby jim v počítači ukazovala, kolik sekund se **točila kolem své osy**.

Potom si sednou do kolečka, postupně krabičku roztáčí a na displeji počítače jim hned vyskakují údaje o tom, **jestli padl rekord**. Parta tak vzájemně soupeří, kdo dokáže krabičku **pomocí odstředivé síly nejdéle roztočit**.

[Podívejte se na přesný návod, jak si děti chytrou káču naprogramují.](https://www.bigclown.com/cs/projects/highest-centrifugal-force/)

## Hra č. 2: Dračí válka aneb souboj o nejžhavější a nejmrazivější dech

![dračí válka](https://res.cloudinary.com/lukasfabik/image/upload/v1572973839/blog/Gift-for12-year-old-boy/image3.png)

Další jednoduchou hrou, kterou si děti samy naprogramují, je souboj dračích dechů. BigClown krabička totiž obsahuje také **teploměr**, který odesílá data o okolní teplotě **do počítače nebo na mobil**.

Po jednoduchém naprogramování si děti sednou okolo stolu a postupně na krabičku dýchají. Ukazatel na displeji počítače jim **hned ukáže, jakou teplotu jejich dech má**. Děti tak **soupeří o dva tituly** – mistra nejžhavějšího a nejmrazivějšího dechu. Mohou navíc zkoušet, co s teplotou dechu udělá kostka ledu nebo třeba pálivá paprička.

[Hru o nejžhavější dech si děti naprogramují podle tohoto jednoduchého návodu.](https://www.bigclown.com/cs/projects/draci-dech/)

## Hra č. 3: Turnaj kung-fu mistrů aneb kdo krabičku nejdéle udrží v klidu

![turnaj kung-fu mistrů](https://res.cloudinary.com/lukasfabik/image/upload/v1572973839/blog/Gift-for12-year-old-boy/image4.png)

S krabičkou si děti vytvoří i hry, které **otestují jejich svaly** – třeba tuhle soutěž o největšího zenového kung-fu mistra. Naprogramují si jednoduchý **detektor pohybu** a postaví si ho do dlaně, na záda nebo třeba na hlavu. Zmáčknou tlačítko a krabička jim změří, **jak dlouho vydrží bez pohnutí**.

Děti pak mezi sebou soupeří v různých polohách, například na jedné noze, v planku nebo jen krabičku drží v napřažené ruce před sebou. Výsledky jejich zenových výkonů se jim **hned zobrazí na počítači**. Máte-li doma malého aleta, bude pro něj tato hra novou výzvou.

[Soutěž o zenového mistra si děti naprogramují pomocí tohoto jednoduchého návodu.](https://www.bigclown.com/cs/projects/kung-fu-mastr/)

## Hra č. 4: Chytrý teploměr aneb hledání nejteplejšího místa v okolí

![chytrý teploměr](https://res.cloudinary.com/lukasfabik/image/upload/v1572973837/blog/Gift-for12-year-old-boy/image2.png)

A do čtveřice hra pro malé dobrodruhy – opět s pomocí teploměru. Děti chodí s naprogramovanou krabičkou po bytě, ve škole či na kterémkoliv jiném místě a hledají **nejteplejší nebo naopak nejstudenější kout**. Údaje o okolní teplotě se jim zobrazí na počítači a na mobilu a vyhrává objevitel nejvyšší nebo naopak nejnižší teploty.

Hru také mohou navrhnout učiteli fyziky a zahrát si ji s celou třídou – dozví se toho během ní spoustu **o teplotě a dalších fyzikálních veličinách**.

[S programováním této dobrodružné hry pomůže dětem jednoduchý návod.](https://www.bigclown.com/cs/projects/nejteplejsi-nejchladnejsi-misto/)

## Další hry si děti vytvoří samy

Představili jsme vám čtyři možné hry s IoT kitem, ale v reálu jich mohou děti vytvořit **nekonečné množství**. Záleží jen na jejich **kreativitě a dovednostech**, které při hraní s BigClownem postupně získají.

Na všechny zmíněné hry stačí dětem **BigClown Starter Kit**. Pořiďte jim ho a nasměrujte je na dráhu budoucích programátorů a technologických guru.

[\>> BigClown Starter Kit pořídíte dětem v našem e-shopu. <<](https://obchod.bigclown.cz/starter-kit/)
