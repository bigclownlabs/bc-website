---
date: "2019-08-12"
title: "Co je to Playground a kde ho najdeš"
slug: co-je-to-bigclown-playground
meta_title: Co je to BigClown Playground a kde ho stáhneš
meta_description: Tvá BigClown krabička dokáže úžasné věci, ale musíš jí povědět, co má dělat. A právě k tomu slouží software BigClown Playground. Mrkni na něj.
description: Tvá BigClown krabička dokáže úžasné věci, ale musíš jí povědět, co má dělat. A právě k tomu slouží software BigClown Playground. Mrkni na něj.
image_preview: /upload/what-is-playground.jpg
image_main: /upload/what-is-playground.jpg
weight: 10
---

Bájné místo, kde vznikají nové vynálezy – legendy praví, že se mu říká BigClown Playground. 🏯 V tomhle šikovném programu řekneš své krabičce, jak má pracovat.

Aby tě složená BigClown krabička poslouchala na slovo, musíš si do počítače nainstalovat program BigClown Playground. V něm si nastavíš, jak má krabička reagovat na stisknutí tlačítka nebo třeba na otočení vzhůru nohama.

**BigClown Playground** je software, se kterým můžeš:

* připojit svou krabičku k počítači,
* upravovat a nastavovat funkce své krabičky,
* nahrávat do krabičky firmware (pokud nevíš, co to je, mrkni [sem]({{< ref "/academy/how-to-flash-firmware.cs.md" >}}))
* nebo sledovat, co tvá krabička dělá v přehledných grafech a vizualizacích.

## Takhle to v něm vypadá:
{{< b-image src = "https://res.cloudinary.com/lukasfabik/image/upload/v1566160726/academy/what-is-playground/image1.png" alt = "BigClown Playground" >}}

A k čemu je těch **šest záložek** vlevo? Pojďme se na ně postupně mrknout.


1. **Home** je taková uvítací brána. Najdeš tu novinky z BigClownu a trochu zajímavého povídání.

2. **Devices** má úplně nejdůležitější roli ze všech záložek. Spáruješ tam svou krabičku s USB Donglem a tím pádem i s počítačem a pak už můžeš vesele tvořit. Jestli jsi zatím pároval jen ponožky, a ne krabičku s Donglem, mrkni na [tenhle návod]({{< ref "/academy/how-to-pair-kit.cs.md" >}}).

3. **Functions** je záložka, ve které se pečou zázraky. 🍰 Přesně tady si jednoduchým přetahováním takzvaných nodů určíš, jak se má tvoje krabička chovat v různých situacích – třeba když zmáčkneš tlačítko nebo se změní okolní teplota. Celé tohle jednoduché programování funguje na systému Node-RED, o kterém se víc dozvíš [tady]({{< ref "/academy/what-is-node-red.cs.md" >}}).

4. V **Dashboardu** časem uvidíš aktivity své krabičky vykreslené v šikovných barevných grafech. Chceš sledovat, jak klesala a stoupala teplota v tvém pokoji pomocí barevných kopečků? Žádný problém! Na to, jak vytvořit vychytaný Dashboard, jsme ti taky připravili [super návod]({{< ref "/academy/what-is-dashboard.cs.md" >}}).

5. Psst, chceš vědět o všem, co se kolem tvé krabičky šustne? 🕵️‍♂️ Tak klikni na **Messages**. Tady v krátkých zprávách uvidíš každou hodnotu, kterou tvá krabička zaznamená, ať už stisknutím tlačítka, změnou polohy nebo měřením teploty.

6. A nakonec tu máme záložku **Firmware**. Tady si do svého Core Modulu na pár kliknutí nahraješ firmware, tedy program, který zařízení řídí. Víc o firmwaru se dozvíš [tadyhle]({{< relref "/academy/how-to-flash-firmware.cs.md" >}}).

## Stáhni si BigClown Playground
1. Skoč do sekce [Ke stažení]({{< ref "/download/_index.cs.md" >}}).
2. Stránka ti automaticky vybere aktuální verzi Playgroundu **podle tvého operačního systému**. Klikni na ni a zahájíš stahování.
3. Program spusť a… **to je všechno!** 🎉 Teď už jen tvoř zázraky.

Hledáš inspiraci pro tvorbu svých prvních vynálezů?
[Inspiruj se těmito projekty!]({{< ref "/projects/_index.cs.md" >}})
