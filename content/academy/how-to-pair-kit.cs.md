---
date: "2019-08-12"
title: "Jak spáruješ Dongle s krabičkou"
slug: jak-sparovat-kit
meta:
    title: Jak spáruješ BigClown IoT Dongle s krabičkou
    description: Aby si USB Dongle rozuměl s Core modulem, musíš Dongle s krabičkou spárovat. Ti si pak mezi sebou vytvoří spojení. Mrkni, jak na to.
description: Aby si USB Dongle rozuměl s Core modulem, musíš Dongle s krabičkou spárovat. Ti si pak mezi sebou vytvoří spojení. Mrkni, jak na to.
image_preview: "/academy/blynk.jpg"
image_main: "/academy/blynk.jpg"
author: "lukas_fabik"
---

Aby si USB Dongle rozuměl s Core modulem, musíš Dongle s krabičkou spárovat. Ti to pak spolu rozjedou. 💘

Párování je důležité proto, aby Dongle komunikoval **jenom s tvojí krabičkou** a s žádnou jinou. Pokud tedy máte ve třídě nebo s kamarády víc zařízení, které si mezi sebou půjčujete, páruj Dongle s krabičkou **pokaždé znovu**.

## Spáruj Dongle s Core modulem
1. Jestli jsi ještě nesložil svůj kit, vrhni se na to. Pokud máš Starter Kit, návod na složení Starter Kitu najdeš tady. Hotový USB Dongle připoj k počítači.
2. V Playgroundu si otevři záložku **Devices**. V liště zvol **USB dongle**.
3. Klikni na **Connect** a tím se připojíš k Donglu.
4. Teď je čas na spárování s kitem. V krabičce nejdřív **vypoj baterky**.
5. V Playgroundu na záložce Devices klikni na **Start pairing**, ať Dongle zachytí signál.
6. Pak zase **zapoj baterky**. Pod kapotou USB donglu divoce bliká červená dioda, podle toho poznáš, že se obě zařízení párují. 🚨
7. Párování je hotové za vteřinku. V Playgroundu klikni na **Stop pairing**, abys třeba nezachytil zařízení kamaráda. **A je to!** 💪


### 🙌 Máš to dobře, když:
* se každá akce zobrazí v Playgroundu. Překlikni do záložky **Messages** a zmáčkni tlačítko (nebo proveď jinou akci, na kterou jsi zařízení nastavil). Měla by ti přijít zpráva s potvrzením akce.
